<!-- Below file is meant to be used as a data-include. -->
<!-- Not that it isn't packaged in an html body. This does work, but maybe embedding it is more safe/explicit? -->
<h3>Domein grondwatermonitoring in de basisregistratie ondergrond</h3>
<p>Het domein grondwatermonitoring in de basisregistratie ondergrond omvat de volgende vier registratieobjecten:</p>
<ul>
	<li>Grondwatermonitoringnet;</li>
	<li>Grondwatermonitoringput;</li>
	<li>Grondwatersamenstellingsonderzoek (grondwaterkwaliteit);</li>
	<li>Grondwaterstandonderzoek (grondwaterkwantiteit).</li>
</ul>
<p>In de voorliggende catalogus gaat het over het registratieobject Grondwatermonitoringnet.</p>
<p>In de technische landelijke voorziening van de basisregistratie ondergrond worden Engelstalige benamingen gehanteerd voor de registratieobjecten. Omwille van de aansluiting hiermee worden voor de registratieobjecten Engelstalige afkortingen gebruikt. In deze catalogus worden alleen Engelstalige afkortingen en de Nederlandstalige termen gebruiken.</p>
<ul>
	<li>Grondwatermonitoringnet wordt afgekort tot GMN (Groundwater Monitoring Network);</li>
	<li>Grondwatermonitoringput wordt afgekort tot GMW (Groundwater Monitoring Well);</li>
	<li>Grondwatersamenstellingsonderzoek wordt afgekort tot GAR (Groundwater Analysis Report);</li>
	<li>Grondwaterstandonderzoek wordt afgekort tot GLD (Groundwater Level Dossier).</li>
</ul>
<figure id='plaatje-grondwaterdomein'>
	<img src="./media/Schema-samenhang-grondwater_20190624.jpg" alt="grondwaterdomein" width="600"/>
	<figcaption>De samenhang tussen de vier registratieobjecten binnen het domein grondwatermonitoring.</figcaption>
</figure>
<p>Een grondwatermonitoringput betreft de putconstructie die gebruikt wordt om standen en/of de samenstelling van het grondwater te meten. Gewoonlijk bestaat een put uit een samenstel van buizen dat aan het oppervlak wordt beschermd tegen invloeden van buitenaf. Via de buizen wordt het grondwater dat zich op een bepaalde diepte bevindt ontsloten. Het deel van de buis waardoor het grondwater binnen kan komen is het filter. Elke buis heeft één filter. Een filter fungeert als meetpunt in de basisregistratie ondergrond. Informatie over grondwatermonitoringput is beschreven in de <a href="https://basisregistratieondergrond.nl/inhoud-bro/registratieobjecten/grondwatermonitoring/grondwatermonitoringput-gmw/" TARGET="_blank">Catalogus Grondwatermonitoringput</a>.</p>
<p>Binnen het grondwaterdomein in de basisregistratie ondergrond kent alleen de grondwatermonitoringput een fysieke locatie. De drie andere registratieobjecten zijn aan het registratieobject grondwatermonitoringsput gekoppeld en hebben daarmee indirect een locatie. Bij grondwaterstandonderzoeken en grondwatersamenstellingsonderzoeken ligt de verwijzing vast naar het filter in de grondwatermonitoringput waarin het onderzoek is uitgevoerd. Daarnaast ligt bij grondwaterstandonderzoeken en grondwatersamenstellingsonderzoeken de verwijzing vast naar één of meerdere grondwatermonitoringnetten ten behoeve waarvan het onderzoek is uitgevoerd.</p>
<p>Een grondwatermonitoringnet is een verzameling locaties waar periodiek onderzoek aan het grondwater op een bepaalde diepte wordt gedaan om de toestand van het grondwater vanuit een perspectief te kunnen bepalen en de eventuele veranderingen erin te kunnen volgen. Het grondwatermonitoringnet faciliteert daardoor de groepering van onderzoeksgegevens door bronhouder op basis van het doel van monitoring. Het registratieobject vergroot daarmee de hergebruikswaarde voor afnemers van de gegevens van de basisregistratie ondergrond.</p>
<p>Een grondwatermonitoringnet valt onder de verantwoordelijkheid van één bronhouder en heeft een vastgesteld monitoringdoel. In de praktijk komt het voor dat een grondwatersamenstellings- of grondwaterstandonderzoek ten behoeve van meer dan één doel wordt uitgevoerd. Een bronhouder kan bijvoorbeeld omwille van de efficiëntie besluiten om één grondwatersamenstellingsonderzoek te laten doen, en de resultaten ervan zowel voor de Kaderrichtlijn Waterverplichtingen als voor een eigen provinciaal monitoringdoel te gebruiken. Omdat er voor afzonderlijke monitoringdoelen verschillende grondwatermonitoringnetten zijn, betekent dit voor de basisregistratie ondergrond dat een grondwatersamenstellings- of grondwaterstandonderzoek kan toebehoren aan één of meerdere grondwatermonitoringnetten.</p>
<p>Een grondwatersamenstellings- en grondwaterstandonderzoek kan ook worden uitgevoerd ten behoeve van meerdere doelen van verschillende bestuursorganen. In dat geval is één van deze bestuursorganen de bronhouder van het onderzoek. Deze bronhouder levert het onderzoek aan de basisregistratie ondergrond aan, inclusief de koppeling aan alle grondwatermonitoringnetten waarvoor het onderzoek is uitgevoerd. De bronhouder is daarmee dus ook verantwoordelijk voor de koppeling van het onderzoek aan een grondwatermonitoringnet van een ander bestuursorgaan.</p>
<p>Op de website basisregistratie ondergrond is meer informatie te vinden over <a href="https://basisregistratieondergrond.nl/inhoud-bro/registratieobjecten/grondwatermonitoring/grondwatersamenstellingsonderzoek-gar/" TARGET="_blank">grondwatersamenstellingsonderzoek</a> en <a href="https://basisregistratieondergrond.nl/inhoud-bro/registratieobjecten/grondwatermonitoring/grondwaterstandonderzoek-gld/" TARGET="_blank">grondwaterstandonderzoek</a>.</p>